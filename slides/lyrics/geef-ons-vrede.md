Hoeveel mijlen nog te reizen?  
Welke wegen nog te gaan?  
Welke ster zal ons wijzen  
naar dat land waar geen grenzen bestaan?  

't Is de droom van alle eeuwen:  
de aarde nieuw, de mensen vrij,  
maar geen huilen of schreeuwen  
bracht die wereld een stap dichterbij.  

Geef ons vrede.  
Schijn in de donkere nacht.  
Geef ons vrede  
waarop de schepping wacht.  

'k Zie Uw rijk in al die dromen.  
'k Zie Uw licht in elke traan  
en ik bid: Uw rijk kome;  
dat op aarde Uw wil wordt gedaan.  
