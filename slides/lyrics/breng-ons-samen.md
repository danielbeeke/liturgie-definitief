U roept ons samen als kerk van de Heer,  
verbonden met U en elkaar.  
Wij brengen U lof, geven U alle eer:  
eendrachtig, veelstemmig en dankbaar.  
Jezus is Gastheer en nodigt ons uit:  
waar Jezus woont voelt de liefde zich thuis!

Jaag naar de liefde, de vrucht van de Geest  
die alles gelooft en verdraagt.  
Streef naar de gaven die God aan ons geeft:  
veelkleurig, verschillend en dienstbaar.  
Eenheid en waarheid ontmoeten elkaar:  
liefde brengt samen, verbindt en aanvaardt.  

Breng ons samen, één in Uw naam.  
Ieder is welkom hier binnen te gaan.  
Samen, één door de Geest;  
verbonden in liefde, die U aan ons geeft.  

U roept ons samen voor Woord en gebed,  
als deel van Uw kerk wereldwijd.  
Wij bidden om vrede, verzoening en recht;  
gebruiken met vreugde de maaltijd.  
Wij breken het brood en verstaan het geheim,  
om samen Uw kerk en van Christus te zijn.  

Wij belijden één geloof en één Heer;  
zijn geroepen tot één hoop, tot Uw eer.  
Heer, geef vrede die ons samenbindt.  
Vader, maak ons één!  
