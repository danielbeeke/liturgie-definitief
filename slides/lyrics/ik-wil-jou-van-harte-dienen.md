Ik wil jou van harte dienen  
en als Christus voor je zijn.  
Bid dat ik genade vind, dat  
jij het ook voor mij kunt zijn.  

Wij zijn onderweg als pelgrims,  
vinden bij elkaar houvast.  
Naast elkaar als broers en zusters,  
dragen wij elkanders last.  

Ik zal Christus' licht ontsteken,  
als het duister jou omvangt.  
Ik zal jou van vrede spreken,  
waar je hart naar heeft verlangd.  

Ik zal blij zijn als jij blij bent,  
huilen om jouw droefenis.  
Al mijn leeftocht met je delen,  
tot de reis ten einde is.  

Dan zal het volmaakte komen,  
als wij zingend voor Hem staan.  
Als wij Christus' weg van liefde  
en van lijden zijn gegaan.  
